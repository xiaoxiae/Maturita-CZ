# Farma zvířat

## George Orwell (1903--1950)

### Život
- **Britský spisovatel, novinář, esejista**
- původně narozen **v Indii** v rodině koloniálního úředníka
- studoval v Anglii, na elitní škole v **Etonu**
- působení jako policejní úředník v Barmě -- odešel kvůli **pocitu spoluviny za koloniální útlak**
  - **psaní pod pseudonymem** podle říčky z dětství (vlastním jménem Eric Blair) -- snaha **uniknout minulosti**
- **zakázaný autor** v zemích totalitních režimů
- **inspirace válkou** (ale Ztracená generace není)
  - účastnil se španělské občanské války -- raněn
  - 2. sv. války se **neúčastnil** (tuberkulóza)
- sám sebe **považoval za socialistu** (proponent demokratického socialismu)
  - _Každou řádku, kterou jsem od roku 1936 napsal a která stojí za zmínku, jsem přímo či nepřímo psal proti totalitarismu a pro demokratický socialismus, jak jej chápu._

### Dílo
- **Na dně v Paříži a Londýně** -- paměti (výprava do chudých městských čtvrtí Londýna a Paříže v převlečení za žebráka)
- **Farma zvířat** -- antiutopický alegorický román
- **1984** -- dystopický román (popis světa v absolutní totalitě -- individualita se stává zločinem)

## Rozbor
- dílo tvořeno za 2. sv. války
- v době vydání nebylo příliš populární -- popularita přišla později
- oceňováno za **výstižnost** poměrů vládnoucích v Rusku v tu dobu

### Obecné informace
- literární druh: **próza**
- literární žánr: **alegorický román**
  - psáno **formou bajky**, kratší rozsah
- kompozice: **chronologická**, členěno do **10 kapitol**
- časoprostor: **statek v Anglii**, čas **neurčen**
- téma: **rozklad socialistických ideí** (lidé dělají vše pro svůj prospěch)
- námět: překonání strachu, **manipulace** s lidmi, **kritika diktátorského režimu a totality**
- motivy: **korupce, dystopie,** komunismus, morálka, víra (rituály)
- hlavní myšlenka: Komunismus se **na první pohled** může zdát jako dobrá myšlenka, ale **v realitě nefunguje**.
- inspirace: **známost s ruským novinářem**, díky němu poznává poměry v totalitním Rusku

### Jazyk
- vyprávěno v **er-formě**
- **spisovný**, používání **odborných termínů** (animalismus)
- **socialisticky zbarvená řeč** (soudruhu, Sportovní výbor, Liga mládeže)
- **metafory** v postavách zvířat
  - krkavec je zrádný, ovce hloupé, prasata vychytralá (a později líná), kůň je dříč
- přímá i nepřímá řeč

### Postavy
- **prasata** -- vedoucí zvířata, vychytralá
  - **Major** -- představuje **Lenina/Marxe**; staré prase, prapůvodce nápadu revoluce a vzpoury
  - **Napoleon** -- představuje **Stalina** nejchytřejší prase, podvodník a pokrytec
  - **Kuliš** -- představuje **Trockijho** (oponent Stalina, vyhnán); chytrý s dobrými nápady, vyhnán Napoleonem
  - Pištík -- představuje **propagandu**; ukecaný, Napoleonův "zástupce" a mluvčí, lhář, mlží a mění fakta
- **psi** -- představují **tajnou policii**; vycvičeni Napoleonem, poslouchají ho
- **ovce** -- představují **masu**; jsou hloupé, opakují naučené fráze, nemyslí za sebe
- kůň **Boxer**: představuje (trochu naivní) **lid**; pracovitý, nevzdává se, věří v rovnost všech zvířat a ve vidinu vlastního státu
- osel **Benjamin** -- (diskutabilně) představuje **Orwella** -- "pasivní intelektuál" -- zná pravdu, tuší důsledky, nevidí východisko
- krkavec **Mojžíš** -- představuje **víru**; jeho zaslíbená země je brána skepticky, víra na farmě nemá místo
- pan Jones a další **lidé** -- ve druhé bitvě symbolika **Německo x Spojenci**; kapitalisté, vykořisťovatelé

### Děj
Když Major umíral na Panské farmě v Anglii, svolal si ostatní zvířata a povídal jim o tom, jak špatně se na farmě mají, že kapitalismus a lidé jsou problém a že musí být revoluce. Po jeho smrti se do několika dní revoluce doopravdy uskuteční a zvířata z farmy lidi vyženou.  

Prasata (coby nejinteligentnější zvířata) začnou farmu vést. Nastává období Zvířecí farmy a animalismu. Hymnou se stává píseň Zvířata Anglie, heslem věta "čtyři nohy dobré, dvě nohy špatné". Zvířata ustanovují Sedm přikázání, která musí být dodržována (zvíře nezabije zvíře, zákaz pití alkoholu...).  

Nejdříve vše fungovalo -- zvířata byla svobodná a pilně pracovala. Dvě nejchytřejší prasata byli Kuliš a Napoleon, kteří vedli farmu. I přes snahu znovu získat farmu lidmi zvířata útok odrazila ("bitva U Kravína"). Ve vedení však postupně nastávají problémy (mezi Napoleonem a Kulišem, o větrném mlýnu). Na poradě Napoleon s pomocí psů (které v utajení vycvičoval) vyhání Kuliše a zmocňuje se vedení farmy.  

Začíná ústup svobody a překrucování pravdy (např. že Kuliš se spolčil s lidmi, nebo že stavba mlýna byl vlastně Napoleonův nápad). Zvířata tvrdě pracují, ale životní podmínky se zhoršují. Stavba mlýna se nedaří (poprvé spadne díky větru, podruhé díky lidem). Lže se o tom, jak se situace na farmě zlepšuje. Prasata se stěhují do domu a lenoší (jako lidé). Spí v postelích, pijí alkohol, vraždí "zrádce" a upravují Sedm přikázání, aby byly tyto věci povoleny. Všechny neúspěchy jsou dále sváděny na Kuliše (dohnáno až do extrému -- v bitvě U Kravína bojoval s lidmi)  

Boxer bez přestání pracuje, ale jednoho dne se předře. Důchodu se nedočká, je odvezen na jatka (o čemž je lháno -- prý jede do nemocnice). Prasata se naučí chodit po dvou a mezi ostatními zvířaty prochází s bičem. Začínají spolupracovat s lidmi a přejmenují farmu zpět na Panskou. S lidmi popíjí a hrají karty. Ostatní zvířata sledují, jak se v domě hádají prasata s lidmi a uvědomují si, že je od sebe nedokáží rozeznat. Prasata totiž začínají vypadat jako lidé.

### Ukázka
_"Soudruzi, jistě jste již slyšeli, jaký jsem měl včera podivný sen. Ale nejprve musím říci něco jiného. Již s vámi, soudruzi, dlouho nepobudu. Než však zemřu, musím vám předat, co jsem poznal. Mám za sebou dlouhý život, a když jsem lehával o samotě v chlévě, zbývalo mi hodně času k přemýšlení. Myslím, že mohu klidně prohlásit, že rozumím podstatě života na této zemi stejně dobře jako kterékoliv jiné zvíře. A o tom chci mluvit._

_V čem je, soudruzi, podstata života? Jen se podívejte. Naše životy jsou bídné, upracované, krátké. Narodíme se, dostaneme nažrat jen tolik, abychom nechcípli, ti, kteří mohou, musí pracovat až do vyčerpání, a jakmile nám dojdou síly a už nejsme užiteční, je náš život krutě ukončen. Žádné zvíře v Anglii nezná štěstí a odpočinek. Žádné zvíře v Anglii není svobodné. Zvířecí život je bída a otroctví. Taková je pravda, soudruzi._

_Ale je takový řád přírody? Je snad anglická půda tak chudá, že nezaručí slušný život těm, kdo ji obývají? Ne, soudruzi, tisíckrát ne! Půda Anglie je úrodná, podnebí je dobré, tady by našlo dost potravy mnohem víc zvířat, než tu žije dnes. Jenom naše farma by uživila tucet koní, dvacet krav, stovky ovcí! A všichni by mohli žít pohodlně a důstojně, jak se nám ani nezdá. Proč tedy žijeme v tak bídných podmínkách? Protože skoro všechen výtěžek naší práce nám kradou lidé! A tady, soudruzi, je odpověď na všechny naše problémy. Ta odpověď spočívá v jediném slovu -- Člověk. Člověk je náš jediný opravdový nepřítel. Odstraňme Člověka a hlavní příčina hladu a přepracování zmizí!"_

### Inspirace
- animovaný stejnojmenný film z roku 1954 od J. Batchelora a J. Halase
- hraný stejnojmenný film z roku 1999 od J. Stephensona

## Literární kontext

### Existencialismus
-	nejvíce se rozšířil po druhé světové válce ve Francii
-	svět je vnímán subjektivně -> očima jedince izolovaného od společnosti
-	nevyhnutelná smrt (jediná jistota, smysl svého jednání) -- pocity úzkosti
-	předchůdce byl Franz Kafka
-	**Albert Camus** (Francie) -- Cizinec (román)
-	**Jean-paul Sartre** (Francie) -- Nevolnost/Hnus (filozofický román), Zeď (soubor pěti povídek)
-	**Boris Vian** (Francie) -- Naplivu na vaše hroby (kontroverzní protirasistický pamflet)
-	**Nikos Nazantzakisn** (Řecko) -- Řek Zorbas (autobiografický román)

### Neorealismus
-	rozvíjí se v italské filmové a literární tvorbě po pádu fašismu 40. -- 50. léta
-	zachycení závažných sociálních problémů (nevzdělanost, prostituce) vesnických i měšťanských vrstev
-	neorealismus není nic specifického, ale jen nová metoda zobrazování skutečnosti a nový postoj k ní a nové způsoby sdělování
-	**Federico Fellini** (Itálie) -- Dělat film (teoretická kniha), Darmošlapové (film)
-	**Alberto Moravia** (Itálie) -- Horalka, Římanka (romány)

### Rozhněvaní mladí muži
-	volné seskupení generačně spřízněných autorů v anglické literatuře během 50. let 20. století
-	vymyšlený pojem novinářů, jak označit tyto autory, kteří reagují na soudobou společnost
-	královská rodina, společnost, tradice, konzumní společnost
-	**John Osborne** (Anglie) -- Ohlédni se v hněvu (drama)
-	**John Wain** (Anglie) -- Pospíchej dolů (proletářský román)
-	**John Brain** (Anglie) -- Místo nahoře, Život nahoře (romány)
-	**Kingsley Amis** (Anglie) -- Šťastný Jim (román), Jackeův problém (román)

### Postmoderna
-	postmoderní román -- Kombinuje postupy tradičních „pokleslých“ žánrů detektivky a thrilleru s postupy náboženského traktátu, filozofického pojednání nebo vědecké studie
-	**Umberto Eco** (Itálie) -- Jméno růže (román)

### Magický realismus
-	tendence propojovat realistický popis prostředí s mýtickými a nadpřirozenými prvky (popisy snů, halucinací)
-	inspirace mytologií a ezoterikou
-	**Paulo Coelho** (Brazílie) -- Alchymista (román)
-	**Gabriel Garcia Marquéz** (Kolumbie) -- Sto roků samoty (román)

### Fantasy a sci-fi
-	literární žánr, který vznikal ve 30. letech 20. století
-	děj se odehrává ve fiktivních civilizacích a je zde kombinace mytologické, fantastické a magické prvky, většinou řeší vliv moci na jedince
-	sci-fi -- žánr fantastické literatury tématicky čerpající z poznatků moderní vědy a techniky
-	**William Golding** (Anglie) -- Pán much (román)
-	**John Ronald Reuel Tolkien** (Anglie) -- Hobit aneb cesta tam a zase zpátky, Pán prstenů (romány)
-	**Ray Bradbury** (USA) -- 451 stupňů Fahrenheita (román)

### Beat generetion
-	literární skupina formující se během 50. let v USA -- radikálně odmítají hodnotový systém americké konzumní společnosti
-	vybírají si především taburizovaná témata (alkoholismus, drogová závislost, homosexualita…)
-	píší technikou proudu vědomí a volným veršem
-	**Jack Kerouac** (USA) -- Na cestě (romány)
-	**Charles Bukowski** (USA) -- Zápisky starého prasáka (sbírka povídek)
-	**William Seward Burroughs** (USA) -- Feťák (autobiografický román), Teplouš (román)