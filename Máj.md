# Máj

## Karel Hynek Mácha (1810--1836)

### Život
- pravým jménem **Ignác Mácha**
- advokátní praktikant
- zájem o **divadlo** -- ochotník Stavovského a Kajetánského divadla
- **cestování** -- Itálie, české hrady
- nejprve píše německy, poté česky (vliv J. Jungmana -- navštěvoval jeho přednášky)
- umírá ve 26 letech -- cholera/zápal plic
  - velká část tvorby vydána posmrtně

### Dílo
- **V svět jsem vstoupil** -- báseň (založena na protikladech; pocity zklamání a osamělosti, pesimismus)
- **Cikáni** -- román (jeho nejrozsáhlejší dílo)
- **Obrazy ze života mého** -- lyrické povídky (s autobiografickými prvky)
- **Márinka** -- romantická povídka
- **Křivoklád** -- historický román (část zamýšleného čtyřdílného cyklu Kat)

## Rozbor
- vydáno 1836
- nepřijato soudobou společností (národního obrození)
  - nemá výchovný prvek
  - staví jedince nad společnost, kterou kritizuje

### Obecné informace
- literární druh: **poezie**
- literární žánr: **lyricko-epická báseň (byronská povídka)**
- kompozice: **6 částí**
  - 4 zpěvy, 2 intermezza
  - na úvod dedikační báseň Čechové jsou národ věrný
- časoprostor: **Máchův kraj** (okolí hradu Bezděz), během 4 dnů (a poté po 7 letech)
- téma: **zobrazení májové přírody a lidského neštěstí**
- motivy: láska; žárlivost; spravedlnost; nadpřirozeno; příroda
- inspirace: skutečný příběh českých vesnic, Máchův rodný kraj

### Jazyk
- psáno **spisovným jazykem** -- archaický, knižní
-	jamb a trochej
-	množství básnických přívlastků, metafor a přirovnání
-	typické oxymórony -- mrtvé milenky cit

### Postavy
-	**Vilém** -- syn Hynka, který ho vyhnal z domu, loupežník; typický romantický hrdina -- na okraji společnosti, nevěří na svou vinu
-	**Hynek** -- svůdník Jarmily, otec Viléma; vyobrazován ve špatném světle
-	**Jarmila** -- milenka Viléma; kvůli lásce spáchá sebevraždu
-	**Poutník** -- ztotožnění s autorem; objevuje se na konci díla

### Děj
- první zpěv -- **Jarmilino čekání a sebevražda**
  - obrazy májové přírody + motivy lásky
  - Jarmila čeká na milého, ale dostane zprávu, že je ve vězení, protože zavraždil otce
    - spáchá sebevraždu skokem do jezera... „Jarmilo! Jarmilo! Jarmilo!!!“
- druhý zpěv -- **Vilémovy vzpomínky**
  - vyhnán otcem z domova, stává se vůdcem loupežníků („strašný lesa pán“)
  - zamiloval se do dívky a zavraždil jejího svůdce, ve kterém nepoznal vlastního otce
  - otazníky viny, prázdnoty a nicoty
- první intermezzo -- **sbor duchů očekává svého mrtvého**
- třetí zpěv -- **Vilémova poprava**
  - vrchol básně
  - krása přírody X lidský osud
  - vyznění lásky k rodné zemi
  - vzpomínky na Máchovo dětství
  - končí veršem „Viléme! Viléme! Viléme!!!“
- druhé intermezzo -- **žalozpěv loupežníků nad ztrátou vůdce**
- čtvrtý zpěv -- **básníkův návrat**
  - básník se ztotožňuje s Vilémem i poutníkem
  - po 7 letech na místě Vilémovy popravy
  - úvaha nad tragikou osudu
  - zakončeno „Hynku! Viléme!! Jarmilo!!!“

### Ukázka
_Obnažil vězeň krk, obnažil ňádra bílé,_

_poklekl k zemi, kat odstoupí, strašné chvíle -_

_pak blyskne meč, kat rychlý stoupne krok,_

_v kolo tne meč, zločinci blyskne v týle,_

_upadla hlava -- skok i -- ještě jeden skok_

_i tělo ostatní ku zemi teď se skloní._

_Ach v zemi krásnou, zemi milovanou,_

_v kolébku svou i hrob svůj, matku svou,_

_v vlasť jedinou i v dědictví mu danou,_

_v šírou tu zemi, zemi jedinou,_

_v matku svou, v matku svou, krev syna teče po ní._


### Inspirace
-	Máj = **symbol lásky**
-	výrazný vliv na následující generaci básníků
  - almanach Máj -- májovci
  - **Jan Neruda, Vítězslav Hálek, Karolína Světlá,** Jakub Arbes, Adolf Heyduk, Václav Šolc, (Karel Sabina, Božena Němcová)
-	Josef Kajetán Tyl -- Rozervanec, v němž kritizuje Máchu píšícího o svých citech
-	Josef Hora -- Máchovské variace

## Literární kontext
- **romantismus**
  - období mezi revolucemi 1789 (VFR) a 1848 (v celé Evropě)
  - reakce na osvícenství, duchovní krize a napoleonské války
  - z fr. romantique -- jako v románu; tajemný, fantastický
  - v Čechách se nikdy plně nerozvinul -- Mácha jediný představitel
- charakteristická znaky
  - **národní charakter**
  - kult hrdiny -- splývá s autorem
  - obdiv k lidovému umění
  - **citovost** -- únik do vlastního nitra
  - **láska** -- obvykle **nenaplněná**
  - světobol, rozervanost, osudovost
  - člověk zobrazen jako **vyjímečná osobnost**

### Německo
- **Novalis** (sbírka básní Hymny noci)
- **Heinrich Heine** (sbírka básní Kniha písní)
- bratři Gimmové (sbírají lidové pohádky)
- Johan Wolfgang Goethe (romány Prometheus, Utrpení mladého Werthera)
- Fridrich Schiller (román Loupežníci)

### Francie
- **Viktor Hugo** (romány Chrám matky boží v Paříži, Bídníci)
- Francois-René de Chateaubriand (novela René)
- George Sandová (průkopnice emancipace žen)
- Alfred de Musset (autobiografický román Zpověď dítěte svého věku)

### Anglie
- **George Gordon Byron** (filozofické veršované drama Manfréd, autobiografický moderní epos _Childe Haroldova pouť_)
- **Jane Austen** (román Pýcha a předsudek)
- Percy Bysshe Shelley (lyrické veršované drama Odpoutaný Prometheus)
- Mary Schelley (román Frankenstein)
- Emily Bronteová (román Na větrné hůrce)
- Walter Scott (první historický román Waverly)

### Rusko
- **Alexander Sergejevič Puškin** (Evžen Oněgin)
- Michail Jurjevič Lermontov (psychologický román Hrdina naší doby)

### Čechy
- v Čechách poslední fáze národního obrození
- Božena Němcová (autobiografický román Babička, povídka Pan učitel)
- Karel Jaromír Erben (sbírka básní Kytice)
- Karel Havlíček Borovský (sbírka s autobiografickými prvky Tyrolské elegie)
