# Saturnin

## Zdeněk Jirotka (1911--2003)

### Život
- spisovatel a fejetonista, autor humoristických románů a povídek
- v kvintě na reálném gymnáziu **vyloučen,** učil se zedníkem
- **vstoupil do armády,** zůstal až do r. 1939 -- důstojník pěchoty
- od 1942 se věnoval spisovatelské činnosti
- redaktor **Lidových novin**
- používá **suchý anglický humor**

### Dílo
- **Muž se psem** -- detektivní román (parodie na detektivní žánr)
- **Rodinná tradice** -- rozhlasová hra

## Rozbor
- autorova prvotina

### Obecné informace
- literární druh: **próza**
- literární žánr: **humoristický román** s prvky satiry
- kompozice: **chronologická**, členěno do **kapitol**
  - v úvodu každé z kapitol je vždy **osnova**
- časoprostor: **Praha**, venkov (úpatí Hradové), čas **není přesně určen** (20. století)
- téma: **humoristický příběh pána a jeho sluhy**
- námět:
- motivy: humor, láska, chamtivost
- inspirace: **My Man Jeeves** (P. G. Wodehouse, 1920) -- svérázný sluha

### Jazyk
- vyprávěno v **ich-formě**
- psáno **spisovným jazykem**
- hojné využívání **satiry, humoru a ironie**
- **neobjevuje se přímá řeč**
- archaické výrazy, **pořekadla** (i netradičně upravená) a přísloví, řečnické otázky, metafory...
- výskyt citací dopisů a postřehů vypravěče

### Postavy
- **pán Saturnina** -- vypravěč, mladší pán (třicátník)
  - má dobré mravy, občas bývá neohrabaný
  - prožívá nudný život až do příchodu sluhy Saturnina
  - zamilován do slečny Barbory
- **Saturnin** -- sluha, ústřední postava díla
  - výstřední a nevypočitatelný charakter
  - má vše pečlivě promyšleno,
  - je chytrý a vynalézavý s odvážným smyslem pro humor
- **slečna Barbora** -- elegantní mladá dáma, tenistka
  - jezdí skvěle (a nebojácně) autem
  - pán Saturnina (a Milouš) jsou do ní oba zamilováni
- **doktor Vlach** -- postarší vzdělaný muž
  - rád o ostatních komentuje a polemizuje
  - používá vznešený a odborný jazyk
- **dědeček** -- starý bohatý muž
  - má za sebou dlouhý život plný zkušeností
  - baví se bojem jeho potomků o jeho majetek
- **tetička Kateřina** -- vypočítavá vdova, matka Milouše
  - chce získat dědečkovy peníze, je pro to schopna udělat všeho
  - její řeč se skládá z moudrostí a přísloví
- **Milouš** -- mladý syn tetičky Kateřin
  - na první pohled omezený sebejistý frajírek, ale později ukáže i své další stránky
  - "neotesaný budižkničemu"

### Děj
Vypravěč si najme sluhu, aniž by tušil, do čeho se dostává. Vše začíná tím, že sluha Saturnin prodá byt a pánovi oznámí, že se stěhují na loď a že je již vše zařízeno. Později se do lodi nastěhuje teta Kateřina s jejím synem Miloušem. Tuto situaci však Saturnin lehce vyřeší. Mimo to začíná Saturnin o svém pánu vyprávět, jaký je to dobrodruh a co vše již prožil.

Později jsou vypravěč a jeho sluha pozváni k dědečkovi, aby zde strávili společně několik týdnů. Mimo ně se pobytu účastní i slečna Barbora, ke které vypravěč cítí náklonnost, doktor Vlach, vzdělaný muž a dědečkův dobrý kamarád a bez pozvání přijíždí i teta Kateřina s Miloušem.

Několik dní po příjezdu se most, který chatu spojuje s okolím světem, díky bouřce zřítí. Bouřka rovněž způsobí výpadek elektřiny. Tyto události drasticky mění situaci účastníků pobytu a nechávají vzniknout groteskním situacím: vypravěč vyhlásí Miloušovi válku (oba chtějí Kateřinu).

Když dochází zásoby, doktor Vlach navrhne, že se můžou vydat do jeho srubu, který se od dědečkova domu nachází poměrně nedaleko (a jsou v něm zásoby jídla) a poté jít do města pro pana Novotného, který slíbil, že bude most stavět. Cesta začíná dobře, ale naskytnou se komplikace, které skupinu zbrzdí. Když dorazí na druhou stranu řeky na místo, kde měl být rozbořený most, vidí most zbrusu nový -- jejich dobrodružství je tedy zbytečné.

Po návratu si teta umíní, že bude nemocného dědečka léčit. Dědeček je však z jejího podlézání a hysterických záchvatů tak znechucen, že předstírá zbláznění, aby tetu Kateřinu dostal od sebe. Poté ve svém předstíraném stavu zbláznění nafinguje sepsaní závěti, ve které odkáže celý svůj majetek dobročinným organizacím. Jakmile se toto Tetička Kateřina dozví, tak hrozí soudem a odjíždí, čímž ukáže svou bezcharakternost a touhu po penězích.

Příběh končí tím, že se všichni vracejí k životu, na který jsou zvyklí. Vypravěč pozve slečnu Barboru na schůzku, Saturnin zůstává ve službách dědečka a spolu zakládají "Kancelář pro uvádění románových příběhů na pravou míru". Saturnin rovněž informuje vypravěče, že loď, na které bydlí je jeho a že bude rád, když na ni vypravěč zůstane. Aby příběh končil svatbou, tak se tetička Kateřina bohatě vdává.

### Ukázka
_Když jsme obešli prameny řeky a dosáhli místa, odkud měl začít sestup, vylezl dědeček na velikou kupu balvanů a pronesl k nám žertovnou řeč plnou překvapujících odhalení, jako že je nás sedm, že jsme byli okolnostmi donuceni podniknout to, co právě činíme, že už jsme nahoře a že teď půjdeme dolů a že v městečku na nás čeká vydatná večeře. V té chvíli Saturnin zařval, jako kdyby se zbláznil, všichni se lekli, a dědeček se zakoktal. Saturnin později tvrdil, že křičel „Sláva!“, ale nikdo z nás mu to nevěřil. Pokud vím, volá se sláva docela jinak. V tu chvíli jsme však o tom nepřemýšleli, protože nám k tomu dědeček nedopřál času. Provedl na oblém balvanu několik potrhlých pohybů, zamával rukama, jako by chtěl uletět do údolí, a s temným žuchnutím zmizel za balvanem. Zůstali jsme chvíli jako strnulí a teprve dědečkovo sakrování nás vymrštilo na nohy. Oběhli jsme celou tu kupu kamení a nalezli jsme dědečka vklíněného mezi dva balvany a chrlícího ze sebe kletby v nejrůznějších jazycích._

_Několik příštích minut bylo naplněno záchrannými pracemi. Namáhali jsme se vyprostit dědečka z té svízelné pozice a každý z nás se o to pokoušel jiným způsobem. Vytahovali jsme ho za ruce i za nohy a byli jsme poplašeni jeho neustálým proklínáním. Saturnin volal na Milouše: „Táhněte vzhůru!“, doktor Vlach na ně volal: „Táhněte vpravo!“ a dědeček řval: „Táhněte k čertu, vždyť mě přetrhnete!“_

_Když byl konečně dědeček vyproštěn, posadil se na trávu, odpovídal vztekle na naše otázky, co ho bolí, a vůbec nám dával na srozuměnou, že by bylo bývalo všechno dobré, kdybychom se do toho nebyli pletli a nechali ho, aby vstal sám. Pravil, že si propříště zakazuje, aby ho kdokoliv zachraňoval. Pak se ho teta Kateřina neprozřetelně zeptala, proč tam proboha skákal, a dědeček vydal ze sebe podrážděné zavrčení, při kterém jsme si všichni instinktivně odsedli z jeho blízkosti. Ačkoliv nebe zářilo neposkvrněnou modří, cítili jsme, že se nad naší výpravou stahují mraky._

### Inspirace
- 1994 -- čtyřdílný televizní seriál
  - později sestříhán do podoby celovečerního filmu

## Literární kontext
- **meziválečná literatura** -- obavy z války
- obrat k tradičním hodnotám
- snaha zaujmout a pobavit obyvatele zkroušené válkou

### Jaroslav Hašek
- **Osudy dobrého vojáka Švejka za světové války** (humoristický román)
  - nedokončený román
  - vyobrazuje nesmyslnost války

### Jaroslav Žák
- **Cesta do hlubin študákovi duše**
  - filmové i divadelní zpracování

### Miroslav Švandrlík
- **Černí baroni** (humoristický román)
  - založeno na skutečných událostech
  - snaha poukázat na režim