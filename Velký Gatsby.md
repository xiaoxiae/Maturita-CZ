# Velký Gatsby

## Francis Scott Fitzgerald (1896 - 1940)

### Život
- americký **spisovatel a scénárista**
- autor **ztracené generace**
- pochází z rodiny **Irských přistěhovalců**
- **1917** - před dokončením studií opustil školu (byl chytrý, ale se školou se moc nekamarádil) a **vstoupil do armády**
  - v bitvě se však nikdy neukázal - pouze výcvik v Alabamě
  - Setkává se se svou budoucí manželkou Zeldou Sayre (**problematický vztah** - dlouho svatbu odmítala, chtěla bohatství a volnost)
  - **závist vůči** svému příteli **Hemingwayovi** - Hemingway byl válečný hrdina, Fitzgerald nebyl
- **ústup slávy** (po svém prakticky **jediném výdělečném** díle Na prahu ráje) ve 30. letech **řešil alkoholem**
- poslední léta dožíval psaním scénářů pro Hollywood
  - zemřel na selhání srdce v domnění, že **je naprosté selhání**

### Dílo
- **Na prahu ráje** - román (proměny hodnot americké společnosti po první světové válce)
- **Velký Gatsby**  - román (příběh nešťastné lásky zbohatlíka)
- **Něžná je noc**  - román (psychiatr se ožení se svou duševně nemocnou pacientkou Nicole)
- **Podivuhodný případ Benjamina Buttona** – povídka
- **Poslední magnát** - román (nedokončený,  vycházel ze svých životních zkušeností ze života a psaní v Hollywoodu)

## Rozbor
- **v dobu vydání nebylo moc populární** (první rok se prodalo nanejvýš pár desítek tisíc výtisků)
  - zájem se projevil až po 2. sv. válce

### Obecné informace
- literární druh: **próza**
- literární žánr: **sociálně-kritický román**
- kompozice: **chronologická, retrospektivní**, členěno do **kapitol**
- časoprostor: **New York**, přelom **20. let 20. století** (**"jazzový věk"** - období obrovského blahobytu v USA)
- téma: **kritika snobství a povrchnosti, americký sen, život smetánky**
- námět: tragický příběh lásky Gatsbyho k Daisy, **život americké společnosti ve 20 letech**
- motivy: láska, bohatství, povrchnost  
- hlavní myšlenka: **Upozornění na nestálost vyšší společnosti, kde láska a city jsou jen přetvářka.** Kritika úpadku morálních hodnot.
- inspirace: **oslavami, kterých se Fitzgerald účastnil** při jeho pobytu Long Islandu

### Jazyk
- **ich-forma** (vypráví Nick)
- **spisovný jazyk,** ve vypjatějších dialozích hovorový
- **častá přirovnání**, dlouhé a **barvité popisy**
  - krátké a **úderné dialogy** x **zdlouhavé popisy** myšlenky vypravěče

### Postavy
- **Jay Gatsby** - soused Nicka, milenec Daisy; dříve chudý, nyní velice bohatý
- **Daisy Buchananová** - milenka Gatsbyho, manželka Toma, sestřenice Nicka; v mládí láska ke Gatsbymu, který odešel do války
- **Nick Carraway** - přítel Gatsbyho, kamarád Jordan, bratranec Daisy; obchodník s cennými papíry, hlavní vypravěč příběhu
- Tom Buchanan - manžel Daisy, milenec Myrtle
- Myrtle - milenka Toma, manželka Wilsona
- Wilson - manžel Myrtle, vrah Gatsbyho
- Jordan - milenka Nicka

### Děj
Nick Carraway přijíždí do New Yorku, aby na burze vydělal nějaké peníze. Zabydlí se na Long Islandu blízko výstavní rezidence tajemného mladého zbohatlíka Gatsbyho.

Přes svou sestřenici se zná s Tomem Buchananem, který seznamuje Nicka s Myrtle (jeho milenkou) na cestě na party, která končí tím, že Tom uhodí Daisy (předvoj problémů v jejich vztahu).

Nick se stává přítelem Gatsbyho a postupně se dozvídá detaily o Gatsbyho životě (obchody s alkoholem s Meyerem Wolfsheimem). Dozvídá se také o Gatsbyho minulosti (jak mu milionář Dan Cody pomohl k penězům, láska k Daisy a jejich vztah, několik měsíců strávených v Oxfordu po válce).

Mimo to se Nick seznamuje s Jordan - slavnou golférkou, díky které se dozví o lásce Daisy a Gastbyho, na jehož žádost Nick pozve Daisy do svého domu na čaj. I přesto, že je vdaná, dochází po jejich setkání k intimnímu vztahu Gastby a Daisy.

Po jedné ze soukromých oslav dochází ke konfrontaci Gatsbyho a Toma, který odhalí, jak se Gatsby dostal k penězům. Gatsby se v jednu chvíli přestane ovládat a poté tlačí na Daisy, aby utekla s ním, ale Daisy nemůže - Toma stále miluje a vylekala se Gatsbyho chování. Po ceste z večírku přejede událostmi rozjařená Daisy Myrtle (Wilson držel Myrtle v jeho domě a ona si myslela, že v autě jede Tom, její milenec). Wilson je naprosto zničený a jeho přítel Tom mu řekne, že Gatsby je majitelem vozu. Wilson jde proto za Gatsbym do jeho vily a na lehátku v bazéně ho zastřelí a poté spáchá sebevraždu.

Nad Gatsbym nikdo kromě jeho otce a Nicka netruchlí, dokonce i Daisy s Tomem již odjeli, neznámo kam. Nick je tím znechucený, končí svůj vztah s Jordan a odjíždí domů.

### Ukázka
_Zaváhala. Spočinula pohledem plným jakési naléhavé prosby na Jordan a na mně, jako by si konečně uvědomila, co dělá – a jako by nikdy, od samého začátkuneměla v úmyslu vůbec něco udělat. Ale už se to stalo. Bylo příliš pozdě._

_„Nikdy jsem ho nemilovala,“ řekla se znatelným váháním._

_„Ani v Kapiolani ne?“ zeptal se náhle Tom. „Ne.“_

_Z tanečního sálu zezdola doléhaly po horkých vzdušných vlnách tlumené a dusivé akordy._

_„Ani tenkrát, jak jsem tě nesl dolů z Punch Bowl, aby sis nezamáčela boty?“ V jeho tónu zaznívala chraptivá něha... „Daisy?“_

_„Prosím tě, přestaň.“ Měla hlas chladný, ale zatvrzelost z něj zmizela. Pohlédla na Gatsbyho. „Podívej se, Jayi,“ řekla – ale ruka se jí třásla, když si chtěla zapálit cigaretu. Najednou odhodila cigaretu a hořící sirku na koberec._

_„Ach, chceš příliš mnoho!“ vykřikla na Gatsbyho. „Teď miluju tebe – nestačí to? Nemohu za to, co bylo.“ Začala bezmocně vzlykat. „Jeho jsem kdysi milovala, ale tebe jsem milovala taky.“_

### Inspirace
- označeno za jedno z **nejlepších anglicky psaných děl 20. století**
- dílo **opakovaně zfilmováno** (1926, 1949, 1974, 2012 - moderní zpracování, DiCaprio v hlavní roli)
- 1999 - opera od Johna Harbisona

## Literární kontext

### Ztracená generace
- generace spisovatelů **poznamenaných** (zažili nebo dokonce bojovali) **1. sv. válkou**
  - díla většinou **vyjadřují pocity vojáků** po návratu z války, jejich problémy s duševním zdravím a se zpětným zařazením zpět do společnosti (nesouhlas a nedůvěra se společností)
- pojem poprvé použila Gertrude Steinová, poté pojem **popularizoval E. Hemingway** ve své prvotině Fiesta

#### Henri Barbusse (FR)
- ovlivněn romantismem a naturalismem
- **román Oheň** (realita války), **román Peklo**

#### Romain Rolland (FR)
- **román Petr a Lucie** (tragický příběh lásky mladých milenců za 1. sv. války)
- obržel nobelovu cenu za literaturu r. 1915

#### Erich Maria Remarque (DE)
- vystupoval proti válce, popisuje zapojování vojáků do života po válce
- **romány Na západní frontě klid, Tři kamarádi**

#### Thomas Stearns Eliot (GB)
- sám se války nezúčastnil, ale mapoval situaci těsně po ní
- obdržel nobelovu cenu za literaturu r. 1948
- **poema Pustina**

#### Ernest Hemingway (US)
- válečný hrdina, jeho hrdinové jsou nuceni překonávat těžké životní situace
- obdžel Pultzerovu cenu r. 1953 a o rok později Nobelovu cenu
- **román Sbohem, armádo** (jeho zážitky z italské fronty), **novela Stařec a moře** (příběh o kubánském rybáři Santiagovi, který se vydává na moře rybařit - souznění s přírodou, vytrvalost)
