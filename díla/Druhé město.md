# Druhé město

## Michal Ajvaz (1949)

### Život

- Prozaik, básník, překladatel a spisovatel
  - Narodil se 30. října 1947
  - Otec – chemik a překladatel z ruštiny
  - Vystudoval češtinu a estetiku na UK
  - Dlouho se živil různými dělnickým povoláními
  - Působil jako redaktor Literárních novin
  - Dnes pracuje v centru pro teoretická studia Akademie věd

### Dílo

- **Zlatý Věk** -- navazuje na Druhé město
- **Města** -- hledání záhadného flash disku, který vlastnil přítel hlavní postavy
- **Tyrkysový orel**

## Rozbor

### Obecné informace

- Druh: **Próza**
- Žánr: **Román, magický realismus**
- Časoprostor: **Praha v zimě**
- Téma: **Svět, který existuje paralelně s tím naším a který je nám skryt**
- Motivy: **Tajemno, fantazie, dobrodružství, představivost**
- Kompozice: **Chronologická**
- Typy promluv: **Pásmo vypravěče, monolog, dialog**

### Jazyk

- **Spisovný**
- **Ich-forma**
- **Velmi dlouhé a složité souvětí**
- **Metafory, přirovnání, hyperboly, personifikace**

### Postavy

- **Hlavní postava (vypravěč)** -- nemá jméno
- **Klára** -- dcera kněze z druhého města, má tam jiné jméno; v Praze pracuje jako
  servírka, pomáhá svým rodičům v bistru.
- **Klářin otec** – vedoucí bistra, velekněz ve druhém městě, vůči vypravěčovi nedůvěřivý
- **vědec z Klementina** – muž, který vypravěče odrazuje od poznávání druhého města

- většina postav pouze epizodická

### Děj

- Hlavní postava najde v antikvariátu knihu napsanou záhadným písmem
- Snaží se přeložit text
- Navštěvuje odborníka, který přizná, že ho už viděl, a přivede ho k hledáni světa, který je vidět jen koutkem oka
- Jde o druhé město, které existuje vedle toho našeho a prolíná se s naším světem okraji
- Prolínání dvou měst
- Losy na Karlově mostu; tramvaj z mramoru, co unáší lidi; vypití lektvaru a létání
- Hledání středu druhého města × je jen na okrajích
- Na konci knihy se do druhého města vydává

### Slova autora

_Ale zase na druhé straně myslím, že to není obtížná četba v tom, že by tam byly
nějaké jinotaje, symboly, což si spousta lidí myslí, že to tam je. Někdo si
myslí, že pochopil, o čem to vlastně je a vkládá do toho nějaké významy. To tam
není. Já jsem to psal pro radost z psaní a předpokládal jsem, že to lidi budou
číst pro radost ze čtení a že se bude líbit ten děj. Opravdu mimo toho děje tam
nic není._

_Je to taky o tom, co je vidět a co lidi nevidí. Já mám pocit, že lidi nekoukají
na věci, že toho moc nevidí. Ta knížka byla hlavně možná o tom, že je potřeba na
ty věci pořádně koukat a potom uvidíme spoustu věcí jiných, tajemných_

### Ukázky

_Je možné, že v naší těsné blízkosti existuje svět, který tak překypuje podivným
životem, který tu snad byl dříve než naše město a o kterém přitom vůbec nevíme?
Čím víc jsem o tom přemýšlel, tím víc jsem připouštěl, že to docela dobře možné
je, že to odpovídá našemu způsobu života, tomu, jak žijeme uvnitř vymezených
kruhů, které se bojíme opustit. Cítíme úzkost z temné hudby, jež se ozývá z
druhé strany hranice a jež rozleptává náš řád, máme strach z toho, co se rýsuje
v přítmí koutů, nevíme, jestli to jsou rozbité, rozpadající se tvary našeho
světa, nebo zárodky nové fauny, která jednou promění města ve své loviště,
předvoj armády monster, která číhavě pomalu táhne našimi byty. Proto raději
nevidíme tvary, které se zrodily na druhé straně, a neslyšíme zvuky, které v
noci znějí za zdmi, skutečné je pro nás jen to, co vrostlo do našeho světa, co
se spojuje s ostatními věcmi a událostmi v těch několika hrách, jež monotónně
opakujeme a o jejichž vnitřních souvislostech mluvíme jako o příčině, důvodu,
smyslu_

_Vyšel jsem z obchodu a chodil jsem nočními ulicemi. V Široké ulici jsem uviděl
stát na sněhu mezi dvěma řadami tmavých fasád zámořský parník, jeho paluba se
prostírala ve výšce třetího patra domu, v černě nalakovaném boku lodi svítilo
několik kulatých okének. Došel jsem k prohnuté boční stěně parníku a dotkl se
rukou chladného ocelového plátu. Uslyšel jsem hlasy, které se ozývaly seshora.
Ustoupil jsem a zaklonil hlavu: uviděl jsem, jak se na palubě nade mnou objevily
dvě postavy a opřely se o zábradlí. Pouliční lampa jim zezdola osvětlovala tvář;
byl to mladý muž a dívka. Skryl jsem se pod obloukem ocelové stěny a poslouchal
jsem jejich rozhovor._

_Stává se, že i zkušený knihovník přecení svou znalost knihovny a vydá se hledat
knihu do některé málo prozkoumané oblasti: kolegové jej varují, aby nikam
nechodil, ale on se jen usmívá a říká, že pracuje v knihovně už třicet let a zná
tu každý kout; když si nedá říci, ostatní knihovníci běží za čtenářem a úpěnlivě
jej prosí, aby objednávku zrušil, přinášejí mu vysoké kymácející se sloupy
nádherných knih, knih s jiskřícími drahokamy zasazenými do vazeb a se stránkami
provoněnými nejvzácnějšími voňavkami Orientu, knih s plastickými ilustracemi,
plnými hebkých sametů a jemného písku, knih s jedlými stránkami, které chutnají
jako lotos a které čtenář může hned po přečtení sníst, knih z hedvábí, které je
možné rozložit a použít buď jako houpací sítě, anebo za větrných dnů jako
vznášedla, s nímž se dá plout vysoko nad krajinou, knih s opojnými erotickými
příběhy odehrávajícími se na mramorových nočních terasách pod cypřiši na břeh u
moře: stránky těchto knih jsou prosáklé hašišem, takže ten, kdo knihu čte, po
nějaké době vstoupí v živé halucinační vizi sám do děje a koupe se v teplém
nočním moři s krásnými dívkami, ale tvrdohlavý čtenář se na knihy, které mu
přinášejí, ani nepodívá, trvá na tom, že chce svou knihu, je to nějaké kniha o
údržbě automobilu nebo o nakládání okurek, chce ji, protože si ji objednal a
domnívá se, že je povinností personálu knihovny, aby ho za každou cenu
obsloužil, krásné dceři nešťastného knihovníka, kterou mezitím kdosi zavolal
telefonem a která čtenáři nabízí, že mu jako Šeherezáda bude za nocí vyprávět
příběhy, říká jenom: ,Podívejte se, slečno, my dva se spolu vůbec nebudeme
bavit, chci svou knihu o údržbě automobilu (nakládání okurek) - a tak se
knihovník obejme s dcerou a vydává se do nitra knihovny, všichni za ním strnule
hledí, v ohbí chodby se otočí a zamává, pak zmizí za regály a už jej nikdy nikdo
neuvidí, čtenář marně čeká na svou knihu, začínají jej hryzat výčitky svědomí,
chodí se ptát každou hodinu, jestli se už knihovník vrátil, nakonec zůstává celý
den u výdeje knih, ráno už od pěti hodin přešlapuje před zamčenými dveřmi
Klementina a zpívá přitom temné a táhlé písně._

## Literární kontext

### Magický realismus

- **Původ v latinské Americe**
- Smíchání skutečného a fantastického
  - Realistické vyprávění
  - Fantastické nebo nadpřirozené prvky, které jsou prezentovány jako součást běžného světa
- Subtilní magie -- je vnímána jako normální součást života postav
- Detailní popisy -- detailní a precizní popisy prostředí a postav, které
  pomáhají udržet pocit realističnosti
- Děj často vychází z každodenních situací a problémů × dochází k neobvyklému zvratu
- Magické prvky mohou sloužit jako způsob pro zkoumání politických a sociálních problémů
- Komplexní postavy
- Zpochybnění reality → prostor pro hlubší interpretace
- Někdy nelineární vyprávění
- **Představitelé**
  - **Gabriel García Márquez**
    - **Sto roků samoty**
  - **Michail Bulgakov**
    - **Mistr a Markétka**

### Soudobí autoři

#### Česko

- **Seifert**
- **Zdeněk Svěrák a Ladislav Smoljak**
  - **Vyšetřování ztráty třídní knihy**
  - **Dobytí severního pólu**

#### Zahraničí

- **Umberto Eco**
  - **Jméno růže** -- podobné stylem Šifře mistra Leonarda
  - Zabýval se semiotikou
  - Záhady, tajemství, konspirace
  - Mnohovrstevnatá díla
- **Chuck Palahniuk**
  - **Klub rváčů** -- psychologický thriller
- **Dan Brown**
  - **Andělé a démoni** -- bomba ve Vatikánu
  - **Šifra mistra Leonarda** -- hledání svatého grálu
- **Cormac Mc Carthy**
  - **Cesta** -- otec a syn cestují apokalyptickým světem a snaží se přežít
  - **Tahle země není pro starý** -- novodobí western
