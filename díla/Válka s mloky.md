# Válka s mloky

## Karel Čapek (1890--1938)

### Život

Viz soubor _RUR.md_

### Dílo

Viz soubor _RUR.md_

## Rozbor

### Obecné informace

- Druh: **Próza**
- Žánr: **Alegorický román**
- Časoprostor: **Autorova současnost (meziválečné období), celý svět**
- Téma: **Rozpínavost druhu / národu, krátkozrakost lidstva, válka za životní prostor, chamtivost**
- Námět / inspirace: **Objev fosílie třetihorního velemloka, vývoj událostí ve třetí říši**
- Motivy: **Inteligentní zvířata, pracující masa, národy a rasy, věda a výzkum, žurnalistika**
- Kompozice: **Tři knihy:**
  1. **Andrias Scheuchzeri** - objev mloků a jejich zavedení do lidské společnosti
  2. **Po Stopách Civilizace** - vývoj vztahu mezi mloky a lidmi vyprávěný podle výstřižků z novin
  3. **Válka s Mloky** - konflikty mezi mloky a lidmi přecházející do otevřené války o životní prostor

### Jazyk

- **Spisovný, běžný jazyk, málo archaismů**
- **Místy (obzvláště v novinových výstřižcích) odborné termíny**
- **Převážně Er-forma, v přímé řeči samozřejmě Ich-forma**
- **Některé kapitoly jsou převážně přímá řeč, občas jsou psány stylem dramatu**
- **Běžný pořádek slov i délka vět**
- **Některé novinové výstřižky jsou záměrně ponechány v cizích jazycích (včetně smyšlených)**
- **Nahrazování mnoha českých slov anglickými ekvivalenty v přímé řeči kapitána Van Tocha**

### Postavy

V celé knize je mnoho postav, většina z nichž se však vyskytuje pouze jednorázově (například při zajímavé konfrontaci s mloky). Zde uvedeny jsou pouze postavy vystupující v celém díle nebo alespoň v jedné z jejich částí, avšak ne všechny důležité

- **Kapitán J. van Toch** -- Kapitán obchodní lodi českého původu; loď patří jakési holanské společnosti a brázdí vody Oceánie; praktický a s vlastním rozumem; vznětlivý, podnikavý a odvážný, avšak nepříliš předvídavý; rodnou řeč z velké části pozapomněl a v konverzaci si tak často vypomáhá anglickými, méně často německými a slangovými výrazy
- **G. H. Bondy** -- Úspěšný podnikatel rovněž českého původu; lehce znuděný všedním životem; řídí se svým instinktem, avšak zachovává si zdravý rozum
- **Pan Povondra** -- Vrátný G. H. Bondyho; rovněž praktický člověk řídící se občas vnitřními pocity; ve vývoji událostí nehraje příliš zásadní roli, avšak kdyby nevpustil kapitána Tocha k panu Bondymu, mloci by lidskou společnost nijak neovlivnili. Toto rozhodnutí si celý život připomíná, nejprve v dobrém, když jsou mloci lidstvu pomocí, později ve zlém a ke konci se cítí zodpovědný za zkázu, kterou mloci způsobili
- **Mloci** -- Jednolitá masa pracovních sil, původem z tropického oceánu; neumějí plavat na delší vzdálenosti a k životu potřebují mělčinu; nepotřebují radost nebo smysl života -- pracují pouze pro svou společnost (takový byl ideál typického německého nacionalisty); jejich vůdcem je v poslední fázi díla Chief Salamander

### Děj

#### Krátce

- Kapitán Van Toch (českého původu) objevuje inteligentní ve vodě žijící zvířata podobná mlokům poblíž Sumatry
- Začne se chovat podivně
- Výprava za přítelem z dětství G. H. Bondym
  - Kapitán Van Toch propuštěn panem Povondrou
  - Vyprávění
  - Začne s nimi obchodovat (zbraně proti žralokům ↔ lovení perel)
  - Společně s ním začne obchod s pomocí lovení perel mloky
- Vzestup mloků
  - Kapitán Van Toch zemře
  - Mloci jako levná pracovní síla
  - Pokusy na mlocích
  - Vývoj v inteligentnější zvířata
    - Mluvení
    - Vědci
    - Závislost na mlocích
    - Přemnožení mloků
    - Konflikty mezi mloky a lidmi
    - Požadavek mloků o části světa, aby mohli vytvořit nová pobřeží na život
- Obklíčení Anglie
- Poslední kapitola
  - Mloci dělají břehy u Drážďan
  - První mlok v českých vodách…
- Malá naděje?
- Výklad díla
  - Jde o antiutopii
  - Napsáno před WW2
  - Narážky na nacismus a Třetí říši a její rozpínavost

#### Dlouze

Kapitán van Toch je vyslán svými zaměstnavateli hledat nová loviště perel do oblasti Indonésie. K lovu perel využívá domorodé lovce perel kvůli jejich schopnosti zadržet dech na delší dobu. Jediné místo, kde však nějaké perly jsou je "Devil Bay", do které se domorodci dobrovolně neodvažují, protože v ní viděli čerty. Po přesvědčivé výpovědi jednoho domorodce, který byl donucen se pro perly potopit začne i materialistický kapitán hloubat, zda se v zátoce skutečně nevyskytuje něco neobvyklého. Jednou v noci zůstane opilý na břehu a spatří mloky, kteří vystoupí z moře na břeh. Odkoukali od domorodců, jak lidé otevírají škeble a přinesli nějaké kapitánovi, aby jim je otevřel. Opilý kapitán se nelekne a učiní tak. Vybírá perly a mlokům hází zbylé měkkýše jako potravu. Všímá si také problému mloků -- žraloků, kteří je decimují. Nabízí mlokům kromě měkkýšů i nože a harpuny k obraně. Tento obchod pokračuje několik dní, než kapitán pojme podezření, že je sledován.

Po nespecifikované době se kapitán van Toch vrací do Čech, kde žije z našetřených peněz. Jednoho dne za ním zavítají novináři, kteří nemají o čem psát a mimoděk se mu zmíní o panu Bondym, který vyrůstal ve stejné vesnici jako kapitán a mohl by financovat kapitánův podnik. Ten pana Bondyho skutečně navštíví. Vrátný -- pan Povondra -- váhá, zda má takového neupraveného člověka za tak významným podnikatelem pustit, ale vnitřní pocit jej přesvědčí, aby tak učinil. Kapitán vypráví panu Bondymu o mlocích a o penězích, které by se dali tímto způsobem vydělat na prodeji získaných perel. Pan Bondy mu sice nevěří, ale kapitán je mu sympatický a tak koupí loď pro oblast jižní Asie (jak již plánoval nějakou dobu) a učiní van Tocha jejím kapitánem.

Kapitán van Toch jezdí s lodí pana Bondyho po přístavech různých ostrůvků a kromě zboží Bondyho firmy neoficiálně rozváží i mloky. Zpět poté posílá velké množství perel, které vždy od mloků vybere. Pan Bondy tak konečně uvěří, že na vyprávění kapitána bylo přece jenom něco pravdy. Později však starý kapitán umírá a s ním i současný ekonomický význam mloků. Pan Bondy zakládá Mločí Syndikát, který rozhodne o budoucím využití mloků, kteří jsou zatím všichni pod jeho správou, avšak již se dostávají do zoologických zahrad a cirkusů.

Postupně vychází na vědomí inteligence mloků, kteří se postupně naučili mluvit a komunikovat pomocí několika krátkých a jednoduchých vět. Velice snadno se dokáží používat fráze, které si přečtou například v novinách. Mločí syndikát začíná mloky prodávat veřejnosti a ta je využívá jako obratné stavitele vodních děl. Z části toto využití připomíná otroctví, protože mloci za svou práci dostávají pouze krmivo, s některými je navíc zacházeno velice hrubě. Postupně je postavení mloků upraveno mnoha zákony, úmluvami a dohodami. Každý stát má kontrolu nad svými mloky a vyzbrojuje je, jednak kvůli sebeobraně před žraloky ale i pro jejich potenciál při obraně před ostatními mocnostmi. Mloci dokonce dostávají výbušniny, které používají při stavbě nových ostrovů a kontinentů.

Mloci se stávají součástí běžného života všech obyvatel pobřežních států, avšak začínají se vyskytovat i potyčky mezi mloky a lidmi. Příčinou jsou obvykle mločí loupežné výpravy za jídlem na venkov a jejich následná obrana před prostými venkovany, kteří mloky nenávidí a štítí se jich. Pan Povondra, který našel ve sbírání novinových výstřižků z mločí tématikou (a na kterých je postavená celá druhá kniha) začíná přemýšlet, zda by na světě nebylo lépe, kdyby tehdy kapitána van Tocha k panu Bondymu nepustil v okamžiku, kdy dojde k prvnímu ozbrojenému konfliktu mezi lidmi a mloky, kteří se brání útoku ze strany domorodců.

V lidské společnosti se začínají objevovat hlasy volající po zbavení se mloků, dokud je čas. Varují před množstvím mloků, jejich jednotnosti a arzenálem, který mají k dispozici. Jsou však ignorování, jelikož z mloků se stal ohromný byznys nejen pro jejich majitele, ale i pro výrobce nástrojů a krmiva pro ně.

Po celé planetě začíná docházet k zemětřesením, následkem kterých se odlamují celé kusy pobřeží do moře. Po jednom takovém zemětřesení přijde malá skupinka mloků na poštu v Louisianě a donutí telegrafistu odvysílat zprávu informující o jejich podílu na zemětřeseních. Stanoviska "Chief Salamandra" jsou, že nechce lidem ubližovat, ale z důvodu přemnožení mloků je existenčně nutné získat nové břehy pro kolonizaci. Nabízí lidem ohromné množství zlata za odkup pevnin, aniž by si zřejmě uvědomoval, že i lidé potřebují "lebensraum".

Začíná otevřená válka, mezi hlavními aktéry je Anglie, která od počátku chová k mlokům nedůvěru a příliš je nevyužívá. Mloci uzavřou kanál La Manche a potopí všechny britské námořní lodě. Velká Británie je kus po kusu odstřelena do moře. Na konvencích zatím dochází k bouřlivým jednáním mezi zástupci všech států a advokátů zastupujících mloky. Mocnosti však nejsou schopny dohodnout se na ukončení vyzbrojování mloků, protože i nadále jsou pro ně ekonomicky důležitým subjektem. Jejich vyzbrojování tak probíhá i v okamžiku, kdy je již jedna pětina všech kontinentů potopena a moře sahá až k Drážďanům.

Příběh končí starým panem Povondrou rybařícím v Praze na Vltavě. Jeho syn mu předčítá noviny a ptá se, zda mloci v budoucnu neohrozí i Čechy. Pan Povondra se k celé věci staví odmítavě a cítí se ve vnitrozemí nezranitelně. Poté však spatří černou hlavu mloka vystupující z Vltavy, ztratí veškerou naději v budoucnost a roznemůže se.

### Ukázky

_Andrias Scheuchzori se zradil před geologickými věky na půdě germánské; rozptýlil-li se potom do jiných moří a pásem, doplatil na to svým vývojovým sestupem a degenerací; jakmile se však usadil opět na půdě své pravlasti, stává se znovu tím, čím byl původně: ušlechtilým nordickým Mlokem Scheuchzerovým, světlým, vzpřímeným a dlouholebým Tudíž jen na německé půdě se mohou Mloci vrátit k svému čistému a nejvyššímu typu, jak jej našel veliký Johannes Jakob Scheuchzer na otisku v lomech ohningenských. Proto Německo potřebuje nových a delších břehů, potřebuje kolonii, potřebuje světových moří, aby se všude v německých vodách mohly vyvinout nové generace rasově čistých, prapůvodních německých Salamandrů. Potřebujeme nového prostoru pro své Mloky, psaly německé noviny; a aby ta skutečnost byla německému národu stále na očích, byl v Berlíně postaven velkolepý pomník Johanna Jakoba Scheuchzera. Veliký doktor byl tu zobrazen s tlustou knihou v ruce; u jeho nohou sedí vztyčené ušlechtilý nordický Mlok, zírající do dálky, na nedozírná pobřeží světového oceánu._

_Také zásadní odpůrci vivisekce podepsali mnoho protestů a peticí, aby bylo zakázáno provádět na živých Mlocích vědecké experimenty; v řadě států byl skutečně vydán. Zejména V Německu byla veškerá vivisekce přísně zapovězena, ovšem jen židovským badatelům._

_LITUJEME ZTRÁT NA LIDSKÝCH ŽIVOTECH stop HLEDĚLI JSME SE VYHNOUT VAČIM MĚSTŮM, AVŠAK NEPOČÍALI JSME S ODRAZEM A NÁRAZEM MOŘSKÉ VODY PŘI VÝBUCHU stop ZJISTILI JSME TRI STA ČTYŘICET ŠEST LIDSKÝCH OBĚTÍ NA CELÉM POBŘEŽÍ stop VYSLOVUJEME SOUSTRAST stop CHIEF SALAMANDER stop_  
_HALÓ HALÓ TADY FRED DALTON POŠTOVNÍ STANICE PORT JACKSON PRÁVĚ ODTUD ODEŠLI TŘI MLOCI PŘIŠLI PŘED DESETI MINUTAMI NA POŠTU PODALI TELEGRAM NAMÍŘILI NA MNE PISTOLEMI ALE UŽ JSOU PRYČ ŠEREDNÉ POTVORY ZAPLATILI A BĚŽELI DO VODY HONIL JE JENOM LÉKÁRNÍKŮV PES NEMĚLI BY CHODIT PO MĚSTĚ JINAK NIC NOVÉHO POZDRAVUJTE MINNII LACOSTOVOU ŽE JI LÍBÁM TELEGRAFISTA FRED DALTON_

_„Tati“ vydechl mladý Povondra téměř dětsky. „Co je?“_  
_„Není tamhleto sumec?“_  
_„Kde?“_  
_Z Vltavy právě před Národním divadlem koukala z vody veliká černá hlava a postupovala pomalu proti proudu. „Je to sumec?“ opakoval Povondra junior._  
_Starý pán upustil prut. „Tohle?“ vyrazil ze sebe ukazuje třesoucím se prstem. „Tohle?“ Černá hlava zmizela pod vodou._  
_„To nebyl sumec, Frantíku,“ povídal starý pán jakýmsi nesvým hlasem. „Půjdeme domů. To je konec.“_  
_„Jaký konec?“_  
_„Mlok. Tak už jsou i tady. Půjdeme domů,“ opakoval skládaje nejistýma rukama svůj rybářský prut. „To teda je konec“_  
_„Vy se celý třesete“ lekl se Frantík. „Co je vám?“_  
_„Půjdeme domů,“ brebentil starý pán rozčileně a jeho brada se žalostně otřásala. „Mně je zima. Mně je zima. Tohle nám chybělo! Víš, to je konec. Tak oni už jsou tady. Hergot, to je zima! Já bych šel domů.“_

## Literární kontext

- **30. léta 19. století -- Předvečer druhé světové války**
- Nárůst nacismu v Německu
- Teorie o nutnosti získat nový životní prostor pro árijskou rasu pocházející z Německa
- Nejistá budoucnost Československa
- Politika Appeasementu ze spojenecký mocností

### Soudobí autoři

Viz soubor _RUR.md_
